<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>ПРОБОЈ СОЛУНСКОГ ФРОНТА</title>
    <link rel="stylesheet" href="css/style.css">
    <link rel="icon" href="./img/serbia-icon.png" type="image/x-icon">
</head>

<body>
<header>
    <h1>ПРОБОЈ СОЛУНСКОГ ФРОНТА</h1>
    <nav>
        <a href="./index.html"><p>Увод</p></a>
        <a href="./str2.html"><p>Почетак ратних операција</p></a>
        <a href="./str3.html"><p>Пробој</p></a>
        <a href="./str4.html"><p>Закључак</p></a>
    </nav>
</header>
<main>
    <article class="obavijac">
     <h2>Увод</h2>
     <p>Пробој Солунског фронта 1918. године представља један од кључних момената у Првом светском рату. Овај догађај означио је крај наде Централних сила да ће успети да освоје Солун и преокрену ток рата у своју корист. Пробој је остварен захваљујући успешној координацији међународних снага које су се суочиле са тактичким и стратешким изазовима. Матурски рад ће се бавити анализом овог догађаја, кроз проучавање војне тактике и стратегије, као и међународних политичких утицаја.
        У раду ће бити анализирана и улога појединих држава и војних команданата у пробоју, као и њихов утицај на ток и исход рата. Биће разматране и последице пробоја Солунског фронта, како на ратишту, тако и на светску политику у послератном периоду.
        Циљ овог рада је да пружи увид у значај пробоја Солунског фронта у контексту Првог светског рата, као и да пружи дубљу анализу догађаја кроз проучавање војне тактике, међународних утицаја и последице. Овај рад ће такође покушати да одговори на питања као што су: како је дошло до пробоја, која су била кључна тактичка решења и стратегије и какав је утицај пробоја на ток и исход рата.
        Повод за дешавање на солунском фронту у Првом светском рату био је потреба за контролом над Средоземљем и најзначајнијим путевима за снабдевање. Такође, борба за контролу над Солуном имала је и стратешку важност за обе стране, као и значај за привлачење алијанси у рату. Године 1915. Србију су окупирале Аустроугарска, Немачка и Бугарска. Повлачење преко Албаније представљало је покушај српске војске да избије из окупације и пређе у Грчку, где су се надали да ће добити подршку и помоћ. Међутим, повлачење је било тешко и погубно, уз велике губитке у људству и опреми. Коначно, преостали део српске војске био је приморан да се преда крајем 1915. године.
        Стање српског народа приликом повлачења кроз Албанију 1915. године било је тешко и трагично. Велики број Срба је страдао приликом повлачења, а многи су били приморани да напусте своја села и градове. Многи су били гладни и болесни, а пут је био тежак због лоших временских услова и непријатељске ватре. Повлачење преко Албаније трајало је неколико недеља и представљало је једно од највећих страдања српског народа у Првом светском рату.
        Српска влада је ценила да је ситуација изузетно повољна за одличан рад. Одбор је, наиме, тежио да на међународном плану обезбеди самосталност у односу на српску владу и тако осигура већи утицај при стварању заједничке југословенске државе.За њихов главни циљ била је борба за успостваљања граница и независност тадашње државе Краљевине СХС.
        </p>
    </article>
    <article class="obavijac">
        <h2>Припрема за офанзиву, обнова и реорганизација</h2>
        <div><img src="./img/sl1.jpg" class="float_right" width="300px" alt="Grb kluba"></div>
        <p>Када је српска војска стигла до албанског приморја ту их није сачекала ни обећана храна ни муниције нити савезничке трупе које су требале да буду ту до обнове српске војске. До краја фебруара сва српска војска се пребацила на острво Видо као и врховна команда, са генералом Петром Бојовићем на челу. Свега 135 хиљада војника и 10 хиљада грла коња који су преживели страхоте</p>
        <p>На самом острву имали су погодне услове за опоравак. Војници су изгледали као костури, потиштени због изгубљене домовине и породица. Умирали су од разних цревних и плућних болести и били сахрањивани у "Плавој гробници". Недуго затим пристигла је помоћ савезника тј. смештај за болесне и рањене, болнице, униформе итд. На Крф се недељно искрцавало око 4 000 тоне хране.  
            Са физичком кондицијом повратило се и расположење; све више се чула песма и започињало коло. Извршена је реорганизација српске пешадије по дивизијама а група официра и подофицира на пилотажу у Француску.  Добијено је и додатно наоружање пешадије које је обухватало брзометне пушке, митраљезе, шлемове, сабље као и додатне коње-25 хиљада.
            Пошто је током преласка Албаније већина српских униформи оштећена, српска војска је од 1916-те добила нове униформе француског типа. Ова униформа састојала се од плаве блузе и плавих панталона, цокула и француског Адријана металног шлема. Једино су официри српске војске задржали стару униформу. 
            Услед несугласица Енглези и Италијани су тражили да се српске трупе пребаце на западни фронт или чак у Египат, али на инсистирање Русије и Француске остали су при идеји да се настави на Солунски фронт.
            Генерал Гијома имао је задатак да спреми српску војску на агресиван напад у ослобођење, имали су пар пешадијских и артиљеријских вежби чак и напада на непријатељске трупе тако да би их спречили на даље продирање у Македонију. Осмишљао је такође и план расподеле дуж фронта ка Добром пољу где би по његовим речима имали значајни резултати. Пре одласка за Француску Гијома је рекао да је центар фронта најбитнији тј. српска војска. Нови глави савезнички генерал Франше д'Епере како је стигао на положај био је свестан могућности трупа којима располаже.
            Српска Врховна команда је два дана после пријема наређења главног команданта са кратким пројектом операција, 8. јула наредила команданту 2. армије а следећег дана и команданту 1. армије да отпочну припреме за офанзиву, износећи основну идеју маневра за извршење пробоја. Српска војска била је најзаинтересованија за успех пробоја - ради брзог повратка у земљу. Генерал д'Епере уз сагласност регента Александра и војводом Мишићем је допунио војску уз још пешадијске дивизије, тешком артиљеријом и 80 авиона.
            </p>
    </article>
    <article class="obavijac">
        <h2>Организација</h2>
        <p>Солунски фронт, који представља борбена дејства између снага Антанте (Француске, српске, британске, италијанске, грчке и руске) и снага централних сила (намачке, аустроугарске и бугарске) у периоду октобар 1915- октобар 1918. на територији Грчке, Албаније и Македоније, од Орфанског залива до Јонског мора, у дужини од близу 600 km, са Солуном као главном базом. Док је противничка дужина фронта износила око 400 km.
            Савезници су располагали са 28 дивизија (4 британске, 8 француских, 9 грчких, 1 италијанска и 6 српских), које су биле распоређене у 5 армија. Енглеска војска држала је линију фронта од Белог Поља до западне обале Вардара са генералом Милном на челу. Српска војска је држала фронт од Бахова до Градешнице, сачињене од три српске и две француске дивизије. Од Градешнице до Томорице налазила се Француска Иточна армија под командом генерала Андрија. У резерви савезничке Врховне команде биле су једна енглеска и три грчке дивизије. 
            Српска војска била је смештена недалеко од Солуна у Микри. Били су спремни и  за пребачај помоћу француске флоте али су такође и страховали и од дејстава немачких подморница које су се криле у грчким водама. У склопу су биле 15 закупљених бродова који су превозили људство док су посебни превозили наоружање и коње. На Крфу је остало близу 8 000 болесних и рањених војника, око 800 прекобројних официра, влада (председник владе Никола Пашић) и дипломатски кор. Укупно бројно стање српске војске на Солунском Фронту било је 124 200 војника, 6 025 официра и чиновника, 25 500 коња и 9 380 мазги.
            Савезници су имали 28 пешадијских и 2 коњичке дивизије, 1 800 топова и 200 авиона, са око 628  000 људи. У француским трупама је било (8 пешадијских дивизија и 1 коњичка бригада) 180 000 војника (50% из колонија), српским (6 пешадијских и једна коњичка дивизија) 150 000, грчким (9 дивизија) 135 000, енглеским (4 дивизије) 120 000, италијанским (1 дивизија) 42 000, и албанским 1 000 војника.  
            По националном саставу било је великих хетерогености, али то је само довело до развоја свести код војника колико је битно помоћи силама Антанте и јачало им веру у победу. Доста тога утицало је и на морал војника, и на жељу за ослобођењем и повратком у отаџбину. Крајем јуна било је и прикупљено још 18 000 добровољаца из Русије и Италије и нашим исељеницима у Америци. У време доласка српске војске на Солунски фронт, Савезници су тамо већ имали четири француске и пет британских дивизија, а у августу је стигла једна италијанска дивизија и једна руска бригада.
            Наоружавање српске војске извршено је по плану. До средине јула она је примила 100 000 модерних пушака, 20 000 пушака М.1874, 9 000 карабина, 5 000 аутоматских пиштоља, 288 митраљеза, 12 брзометних пољских дивизиона артиљерије, шест брдских дивизиона, 12 хаубичних батерија 120mm, 10 000 коња са Крфа, 25 000 коња из Француске,4 320 кола, 80 000 милиона метака, 300 000 гас маски. Ескадрила није била добро развијена али било их је пет које су биле смештене по једна у свакој од армија. 
            Пошто су за пробој непријатељског фронта, релативно мале дужине, биле предвиђене веома јаке снаге и огромне количине муниције и осталог ратног материјала, сви команданти и њихови органи су се нашли пред врло крупним задацима, јер је требало да се све унапред предвиди, прорачуна и најрационалније употреби. Сам начин поспешења савезничких трупа потпомогле су инжењерске јединице и јединице за снадбевање. Због типа терена инжењерци су нашли начине проширивања путева и линија снадбевања као и железничких кракова, што је каузално помогло и добавци материјала линији фронта. Имали су чак и довољан број оброка као и посебан систем складиштења хране док су у ратним дејствима.
            
            У току припрема свим војницима је поправљена дотрајала одећа и логорска опрема, или је замењена новом, како би у периоду офанзиве у току јесени, имали топлу одећу, замењени су оштећени делови личног наоружања, пиониски алат, попуњени комплети прве помоћи и друго.
            Стигао је телеграма од премијера Клемансоа који је гласио:
            <em> ,,Можете почети операције када будете сматрали да је то потребно.” </em> 
            До 10. септембра све јединице на фронту српске војске поселе су полазне положаје за напад према плану употребе. Генерал д'Епере је наредио да артиљеријске припреме крену 14. а пешадијски напад у зору 15. септембра. 
            Француска влада је држала до себе то да ће извршити офанзиву, јер је британска влада хтела да се крене на Бугарску и она би у том случају задржала територијално проширење и ту би изашла из рата. Али Француска је била на страни Срба и хтела је да одржи лекцију. Припреме солунске офанзиве, које су трајале два и по месеца, отпочеле су у најповољнијим околностима. Док су централне силе слабиле и унутра тако и на фронту, савезничке силе су биле охрабрене успехом на Западном фронту, морално, материјално и бројно ојачане као никад раније, биле су спремне на битку у жељи да се већ једном оконча двогодишњи несносан живот у рововима по македонским планинама. 
            </p>
    </article>

    <article class="obavijac">
        <h2>Распоред непријатељских снага</h2>
        <p>На челу бугарске Врховне команде стајао је генерал Тодоров, који је замењивао тешко оболелог генерала Жекова. Због оваквог двојног командовања бугарском војском долазило је до трвења, а то се доцније штетно одражавало и на ток операција.
            Укупне непријатељске снаге на фронту од 450 километара биле су 14 и по пешадијских и 1 коњичка дивизија или око 626 000 људи, од којих 30 000 Немаца, 1 600 топова и 80 авиона. Њихов распоред био је скоро линијски, без иједне комплетне оперативне јединице у резерви.  На тај начин, створене су недовољно компактне резерве распоређене по групама (укупно 36 батаљона и 24 батерије). 
            Непријатељ је око Градског, важне раскрснице путева између Скопља и Ђевђелије и између Прилепа и Штипа, нагомилавао магацине, складишта и радионице. С' обзиром на физички склоп земљишта, комуникацијске правце и линијски распоред трупа, бугарске снаге су биле лишене могућности за јаче маневре по унутрашњим операцијским правцима ради парирања продора савезника на било којем од сектора фронта. 
            
            Нетрепељивост између немачких и бугарских војника је расла са дужином рата. Почело је да се одражава у погледу смештаја и исхране, сами су једни друге дискриминисали где када би дошао један од намачких команданата бугарски војници су одбијали његова наређења и одбијали су да га нахране. 
            </p>
        <p>Имали су недостатак превозних и преносивих средстава за формирање комора. Почели су правити личне баште и узгајали стоку што је узроковало то да се одваја део војника за одржавање и то све слабило маневарску  способност трупа.  Централне силе су биле свесне тога да ће доћи до велике офанзиве само што нису биле сигурне за правац напада: да ли у правцу Прилепа или у долину Вардара. Због тога они су повукли јаче трупе назад како би боље дочекали и извршили бољи напад.</p>
    </article>

</main>


</body>
</html>